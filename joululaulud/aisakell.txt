Aisakell

Üle laia lageda,
lumivalge, uinund maa
sõidab linna näärimees
kristalses täheöös.

Kaugelt, kaugelt Põhjamaalt
täna ruttab siia ta,
põhjapõdrad, kaelas kuljused,
on iidse saani ees.

Refr. Aisakell, aisakell!
Kella kauge hüüd.
Härmas valge näärisaan
tuhatnelja tormab nüüd.

Täna näärikuuse all
laste pilgud säravad,
õhtutund on ukse ees, -
kuhu jääb küll näärimees?

Igas väikses käharpeas
juba salmid ammu reas,
küllap tarvis läheb kohe neid,
kui kuulda kuljuseid.

Refr. Aisakell, aisakell,
kingul, orus, mäel.
Aisakella helinal meil
on näärid jälle käes
